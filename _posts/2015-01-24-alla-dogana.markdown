---
layout: piece

title: 'Alla dogana'

description: '«Deve stare attento perché la missione è di vitale importanza…»'

date: 2015-01-24 22:45:00 +0300
motif: 'controller_00'

publish: 'yes'
---

<div class="indent" markdown="1">
«Deve stare attento perché la missione è di vitale importanza e il suo equipaggiamento non deve essere da meno.»
</div>

«Crocchette *Mangia & Sbafa*. Per un pelo morbido e senza nodi. Una.»

<div class="indent" markdown="1">
«Se trovasse delle difficoltà e non fosse attrezzato a superarle, fallirebbe: la vita del professore è nelle sue mani, Blueberry.»
</div>

«Fogli per origami. Un pacchetto.»

<div class="indent" markdown="1">
«Il nostro contatto locale le fornirà tutto quanto sarà necessario per affrontare la giungla, ma per quello che riguarda il resto…»
</div>

«Un libro, *Storie di pappagalli e tutto il resto*.»

<div class="indent" markdown="1">
«…il suo equipaggiamento farà la differenza tra la vita e la morte», proseguì il funzionario.

«Me la so cavare da me», tagliò corto Blueberry.
</div>

«*Señor!*» urlò il doganiere «Dimentica la sua palla!».

«Whoops!», rispose Blueberry.
