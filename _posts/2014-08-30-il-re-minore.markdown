---
layout: piece

title: 'Il nuovo re'

description: 'In una fredda giornata di settembre, il vecchio re del regno di T. spirò….'

date: 2014-08-30 02:05:00 +0300
motif: 'crown_00'

publish: 'yes'
---

In una fredda giornata di settembre, il vecchio re del regno di T. spirò. Il primogenito si trovava impegnato in una lunga guerra lontano da casa e per questo la reggenza andò al secondo, in attesa del suo ritorno.

Alla cerimonia di insediamento il giovane salì sul balcone da cui il padre era solito parlare al popolo e, tenendo un liuto tra le mani, così si rivolse ai paesani:

«Vi aspettavate un fratello maggiore» gridò «ma eccovi un re minore!». E detto questo, suonò con lo strumento un accordo triste e misero.

Non passò molto tempo che i suoi sudditi cominciarono ad averlo in odio.
